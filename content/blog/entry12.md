---
title: Урсула Ле Ґуїн "Оповіді Земномор'я"
tags: Фантастика
category: Фантастика
excerpt: З перших рядків Урсула Ле Ґуїн успішно порушує одне з головних 
created: 2021-02-23
image: ./images/laguna.jpg
image_caption: Photo by Samantha Fortney on Unsplash
author: Anastasia me
---



<p>
Це було доволі неочікувано. Книга збірник романів циклу "Оповіді
Земномор'я" - чи не перше фентезі (після Гаррі Поттера), яке мене затягло. З
перших рядків Урсула Ле Ґуїн успішно порушує одне з головних
письменницьких правил, що гласить "Починай з дії". На перших сторінках
роману вона розказує що де у Земномор'ї знаходиться, потім біографію Ґеда
на прізвисько Яструб, головного персонажа циклу, до його підліткових років,
до моменту подій. Таким чином Урсула поволі затягує читачів з першого
рядка у свій світ де є маги, чаклунки, прості люди та древні мудрі дракони. У
всьому циклі події розвиваються неспішно - персонажі народжуються і
дорослішають, пройшовши випробування. Проте, як це не дивно, книга
абсолютно не є нудною. Авторка запрошує зручніше вмоститися під ковдрою
чи покривалом з чашкою гарячого чаю, запрошує смакувати історію з чаєм.</b>
У "Чарівник Земномор'я", першій книзі циклу, основним завданням Ґеда є
знайти безіменну Тінь, яку він випустив з потойбічного світу ще будучи
підлітком, піддавшись на провокацію. Він ледь врятувався і тільки тому, що
його старий вчитель пожертвував своїм життям. Ця Тінь постійно переслідує
його, отруюючи життя. Мені ця Тінь бачиться як частина особистості, риса
характеру чи історія, яку хочеться стерти, забути, заховати від себе та інших,
але саме це і отруює життя. Він даремно намагається втекти від неї. Від себе
не втечеш. Історія людини, її риса характеру не є чимось окремим від людини,
це частина її. І тільки усвідомивши це, пригадавши свою історію, людина
приймаючи ту неприємну частину себе, свою історію чи рису характеру,
дозволяє їй бути та стає повноцінною особистістю.
> Для цього потрібноперестати втікати, а стати мисливцем і піти аж на край світу туди, де ще не
ступала нога людини.</br>

Поміж тим Гед отримує велику мудрість від свого вчитель Оґіона, яку починає
розуміти коли вже майже пізно. Оґіон з самого початку вчив юнака
терплячості, спостережливості, уважності. "Чекай. Бути чоловіком означає
бути терплячим. Бути майстром означає бути удев'ятеро більш терплячим"
вчив Оґіон малого Ґеда. Але хлопцю хотілося швидше опанувати високу
магію, отримати силу. Він поводився як звичайний підліток і дорого за це
заплатив. І лише на власній шкурі Ґед розуміє чому його хотів навчити Оґіон,
чому так важливо вміти мовчати і думати перш ніж діяти.
> Зрештою, рідко коли люди стають мудрими від того, що їм хтось розказав як правильно діяти
в житті, мудрість приходить з досвідом.</br>

"Найдальший берег" Останній берег). Спутитися у найтемнішу пітьму,
пройти гори скорботи і стати королем. Втратити безтурботне дитинство,
вийти з батьківського дому, пізнати світ з його жорстокістю, оплакати втрату і
прийняти дорослість. Усвідомити, що влада це - велика відповідальність. Ґед
стає Арену провідником і каталізатором на шляху дорослішання, підштовхує
здійснити пророцтво. Тут Ґед вже сам є мудрецем, який засвоїв уроки життя,
навчився мовчати "Я краще притримаю балачки доки не знаю про що говорю"
Наскрізьною темою цієї книги є безсмертя. Ми по-справжньому живемо
тільки тому, що знаємо що зрештою помремо. "Смерть — це та ціна, яку ми
платимо за наше життя. І за Життя взагалі." Безсмертні не є живими. Шукаючи
безсмертя люди забувають про життя тут і зараз, живуть миттєвими
насолодами від дурману та закидають роботу. "Магія втрачає силу, пісні
зубуваютсья, люди і звірі хворіють чи божеволіють. Дракони втрачають силу
мовлення і атакують одне одних."</br>
У книзі "Тенар" ми спостерігаємо дорослішання дівчини, яке у
патріархальному світі відрізняється від дорослішання Ґеда і Арена. Вони -
чоловіки і самі обирають як їм жити, куди іти, чим займатися. У Тенар же,
такого вибору нема. Ще 5 років її забрали від матері і забрали ім'я, щоби
зробити верховною жрицею Безіменних сил пітьми. Вона живе в оточенні
інших жриць та євнухів. За територію храму виходити жінкам заборонено.
Спершу Арха Поглинута) почуваєтсья комфортно у своїх володіннях -
досліджує підземний лабіринт, де не можна запалювати світло, спить біля
пустого трону Безіменних. Але коли до неї потрапляє Ґед, перший чоловік і
перший маг, якого вона бачить, то Арха починає усвідомлювати, що світ є
значно більшим і ширшим і можливо у цьому широкому світі вона не є такою
важливою. Проте, їй хочеться дізнатися більше про цей світ і вона з цікавістю
і з певною недовірою слухає розповіді Ґеда.</br>
Дорослішання Тенар полягає у втраті ілюзій та своєї віри у древніх Безіменних
богів. "Що вони тобі дали?" - питає Ґед у Архи, повертаючи їй Істинне Ім'я
Тенар. Вона починає бачити реальний стан речей. Піти від нересурсних
стосунків, усвідомити, що вони тільки забирають енергію і не наповнюють
дуже страшно. Ґед стає першим, хто побачив у Тенар її власну силу та
мудрість і ставиться до нею з повагою як до людини. Повертаючи Істинне Ім'я,
Ґед повертає їй силу. А коли Тенар залишається перед вибором, він переконує
обрати свободу. У цей момент її світ починає руйнуватися. І це недивно - у ці
стосунки вкладено стільки зусиль, а тут раптом жити без них, вчитися жити
самостійно це і справді здається як кінець світу.
Момент переходу від дитинства до дорослості, втеча дуже гарно показані у
книзі крізь призму її почуттів. Спершу страшно наважитися на втечу, а
спостерігаючи як руйнується старий світ, з'являється ейфорія від свободи,
легкість. Потім Тенар злиться на Ґеда що зруйнував її звичний світ, у якому
вона чітко знала свою роль, але коли нарешті, усвідомлює що вільна і не
повинна нікому служити, помічає що злості не залишилося. Тенар починає
розуміти, що може сама керувати своїм життям, що він повернувши Істинне
Ім'я. вона отримала справжню владу, владу над своїм життям. А злість була
від страху перед цією ж свободою, пред невідомістю, яку передбачає
свобода. Феміністичний акт непокори, виклик патріархату, акт вибору власної
долі і ролі і є переходом у доросле життя.</br>
У "Техану", четвертій книзі циклу дорослішання відбувається через
подолання дитячої травми. Теру, яку боялися і проклинали, стає могутньою,
навіть могутнішою за Аріхмага. Її немовлям хотіли спалити, але натомість, хоч
і спотворили, проте загартували у вогні, як і давньогрецького Ахілла. Теру
володіє силою та мудрістю, яку на відміну від магів, вона не здобувала
навчаючись у вчених мужів, а народилася з нею, чи здобула у вогні. Тут
становлення особисті є у віднайденні цієї сили та мудрості у собі. Вона
знаходить внутрішні ресурси - згадує своє Істинне Ім'я, Техану, і йде на
зустріч тому, від кого втікала все життя, хто, як і Ґедова тінь, забирав у неї
енергію, змушував жити у страху.</br>
У "Техану" найбільше видно вплив фемінізму на Урсулу. Фемінізм це про вибір.
Тенар робить вибір стати звичайною селянкою і матір'ю, припиняючи
навчатися в Оґіона, який навчаючи її, жінку, зробив виняток з правил, адже ці
знання не для жінок. Жінка може макисимум бути чаклункою - варити чарзілля та займится нескладним знахарством, побутовою магією.
Жінки Земномор'я кидають виклик усталеним нормам патріархату. Тенар
питає у Ґеда "У чому сила жінки?", "Чому тільки чоловіки є магами?" і
звертається до сина - "Яструб миє, а ти не можеш?". Ґед, схоже, що сам
сумнівався у цих нормах. "Королеви <...> беруть силу в чоловіків. <...>
королева сильна не завдяки своїй жіночій суті, а всупереч їй." - каже Ґед "...
жінки самі бояться своєї сили, бояться себе самих." - він починає
усвідомлювати становище жінки. "А їх колись учили покладатися на самих
себе?" - знову Тенар йому допомагає
Урсула також задається питанням у чому сила чоловіка. Ґед, здійснивши
останній подвиг, втарчає усю свою магічну силу. Тепер він не знає ким є, йому
соромно признаватися, що колись був Архімагом. І тільки ставши вразливим
перед Тенар, пізнавши її як жінку, він стає емоційно зрілим чоловіком. Знову
ж таки, авторка показує, що сила чоловіка не у його подвигах, або ж не
тільки. Вразливість чолові є привабливою, а жінка теж має силу, іншого роду,
але не менш важливу. "Жіноче коріння глибше, ніж коріння дерев, глибше, ніж
надра островів, жінка старша від нашого Творця Сеґоя, старша від місяця в
небі. Хто наважиться задавати питання Темряві? Кому до снаги дізнатися
Істинне ім'я Пітьми?"
Фемінізм тут проявляється і у ставленні до жертви насильства. Іскрик,
побачивши прийомну сестру, як і зазвичай у суспільстві водиться, звинувачує
жертву "Що вона собі зробила, що має такий вигляд?". Проте Тенар переконує
Теру, що це не її вина і вона є людиною, як інші: "Ти прекрасна. У тебе є
шрами, огидні шрами тому, що тобі було заподіяне огидне зло. Люди бачать
шрами. Але ж вони бачать і тебе, а ти і шрами — це не одне й те ж. Ти - не
зла. Ти — Терру, і ти прекрасна. Ти — Терру, яка вміє працювати, ходити,
бігати, танцювати і є у червоній сукні".
</br>
Ще подивившись кілька років тому фільм студії Ґіблі за мотивами циклу
"Оповіді Земномор'я", мені дуже близькою стала ідея істинниго імені. У світі
Земномор'я усе в природі має Істинне Ім'я, у цьому і є сила речей. Мені це
відгукується особливо зараз як я відкриваю для себе світ почуттів. Я дедалі
більше починаю розуміти, що емоції це потужна сила, з якою можна
справитися тільки назвавши їх. А для того щоби їх могти назвати, потрібно їх
почути і відчути, дозволити їм бути, пройти через моє тіло.. 
> "Щоб чути потрібно мовчати".

Потрібна тиша. Балачки нас часто відволікають.
Мені сподобалося жити у світі Земномор'я, жити життям персонажів цього
світу, протягом дня мені хотілося повернутися туди. Цей світ віддає якимось
теплом - він так тихо і ніжно кликав мене протягом дня. Зазвичай книги для
мене або захопливі що не можу відірватися і я їх ковтаю, так багато драми
(Шантарам, той же Поттер), або такі-собі, майже не зачіпають. Але світ
Земномор'я виявився інакшим. Тут хотілося бути, роздивлятися все навколо,
слухати як речі шепочуть свої Істинні Імена Геду, мандрувати з ним, пізнаючи
інші культури та звичаї, обдумувати ті рідкісні, проте дуже мудрі слова Оґіона,
хотілося досліджувати гробниці Атуану з Тенар, блукати з персонажами
лісами , спати з ними під ялиною, плисти на Гедом та його супутниками на
Світозорі, спілкуватися з його друзями. Цю книгу хотілося смакувати і сумно
було перегортати останню сторінку
Цю розповідь написала авторка  <strong><a href="https://sketchesofalife.co.ua/">цікавого персонального блогу</a></strong>
</p>






